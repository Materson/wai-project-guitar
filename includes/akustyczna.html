<h1>Gitara akustyczna</h1>

<img class="align-left" src="https://www.infomusic.pl/img/artykuly/zdjecia/N6RiakhiWLguit_acustic_mod_9712eq.jpg" alt="Gitara akustyczna"/>
<p>
	Gitara akustyczna (to ta z metalowymi strunami) została ukształtowana w Ameryce, w XIX wieku. Grupa amerykańskich przemysłowców wynalazła nowy rodzaj gitary akustycznej, której pomysł zaczerpnięto z tradycji europejskich. Strun metalowych zaczęto używać pomiędzy 1860 a 1900 rokiem, i do lat 30-tych stały się one normą. Dzisiaj, gitary z metalowymi strunami pojawiły się w różnych formach, między innymi jako instrumenty z wycięciami (abyś mógł sprawniej wycinać solówki) i modele elektroakustyczne (aby można je było bezpośrednio przez kabel podpiąć do pieca). 
</p>
<p>
	Gitara akustyczna z płaską płytą wierzchnią, została wynaleziona przez amerykańskich przemysłowców. Mimo że dzisiaj ma ona metalowe struny, pierwsze instrumenty posiadały struny jelitowe. W zakładach Martina, w Pensylwanii, wykonano znaczną część prac pionierskich - między innymi wprowadzono belkowanie krzyżowe pod płytą wierzchnią. Gitary z metalowymi strunami posiadają ciężkie belkowanie i wzmocniony strunnik, co równoważy nacisk strun. Ich dźwięk jest jasny, czysty i ostry. Mają one różnorodną barwę, od ostrej - powstającej przy strunniku - do łagodnej w pobliżu gryfu. Na gitarach tych gra się zarówno palcami, jak i kostką. Można na nich uzyskać duże natężenie dźwięku. Ich uniwersalność powoduje, że znajdują zastosowanie w wielu rodzajach muzyki. 
</p>
<p>
	W gitarze najistotniejsze są właściwości dźwięku (barwa, natężenie dźwięku i projekcja), wygoda i łatwość grania oraz estetyczny wygląd. Instrument jest zrobiony w taki sposób, by był jak najbardziej wrażliwy na drgania strun. Najważniejszą rolę pełni tu płyta rezonansowa. Belki w gitarach akustycznych zostały zaprojektowane tak, aby mogły równoważyć nacisk najczęściej 72,5 kg, jednocześnie oddając bogactwo harmonicznych współbrzmień. Równowagę między wytrzymałością a delikatnością, osiągnięto dzięki poszukiwaniom mechanicznym i tonalnym. Wybór drewna i każdy element użyty do konstrukcji, mają niezwykle istotny wpływ na ostateczne brzmienie. I tak np. płyta rezonansowa ma zazwyczaj 2,5 mm grubości i jest zrobiona z drobnoziarnistego świerku. Płyty cedrowe są zwykle grubsze. Tył zrobiony jest z drzewa wiśniowego o grubości 2,3 mm i jest nieco wypukły, wzmocniony za pomocą świerkowych belek. Boki zwykle mają 2 mm grubości i zrobione są z drzewa wiśniowego - wygina się je działając ciepłem i wilgocią (np. parą wodną).
</p>